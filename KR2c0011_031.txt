# -*- mode: mandoku-view; -*-
#+TITLE: 欽定平定金川方略
#+DATE: 2015-08-24 22:26:47.151548
#+PROPERTY: ID KR2c0011
#+PROPERTY: BASEEDITION WYG    
#+PROPERTY: JUAN 卷三十一
<pb:KR2c0011_WYG_031-1a>¶
欽定四庫全書¶
平定金川方略巻三十一¶
　藝文¶
　　　平定金川歌(有序/)¶
　　　協辦大學士吏部尚書(臣/)陳大受¶
　　　(臣/)聞乾司虎首執參觹以厲伐坤為龍尾拓河¶
　　　漢以包荒是以玉麟象仁金彪示義青邱搏羊¶
　　　水之兇丹浦戮犬戎之孽兩虬御姒軋防風之¶
<pb:KR2c0011_WYG_031-1b>¶
　　　專車八駿驂姬跐偃王之無骨或囚饕餮於三¶
　　　危放槃瓠於石室雖武落文離風披雨漉若一¶
　　　張而一弛乃三推而三解也¶
　皇帝握旋衡而運斗秉璣鈐而振樞闢八夤以為門¶
　　　則金犛服軛包九環以合宙則石馬負圖聲靈¶
　　　烜赫震於無雷光華照臨爍於倒景月&KR1208;含耀¶
　　　燭龍厥角惟金川莎羅奔狼卡者儋耳聾聽從¶
　　　目盲眎廪君化虎誰敢咆嘷九隆背蛟亦能﨣¶
<pb:KR2c0011_WYG_031-2a>¶
　　　螑乃厲鼈令之魂欲并旄牛之種忘白狼金印之¶
　　　賜背黄龍清酒之盟雖其焦螟麽類不足以血¶
　天鋒龍蛇荒窟不可以營雲衛然而蠶食漸於青衣¶
　　　狼煙驚於玉壘豈可使蚩尤稽九伐之威鬼方¶
　　　厲三年之討昔惟師行宿留未即扺巇遂至賊¶
　　　醜胮肛欲圖負固¶
　皇帝赫然震怒¶
　簡命元臣宜社禡牙推轂餞斚¶
<pb:KR2c0011_WYG_031-2b>¶
　天䇿剛斷控¶
　龍御而執乾符¶
　廟算閎深肅神謀而運坤軸期門佽飛之卒超乗而¶
　　　先髶髦戴鶡之夫投石而躍爰率禁旅以先啟¶
　　　行招揺西指已彃鳳麟之洲辰星東赤遂毁蠻¶
　　　夷之廟千乗電掣萬騎雷轟挾日而馳萬里蹍¶
　　　周穆七萃之軍追風而凌九折轢漢武五道之¶
　　　将赤羽青鏃翨硩天鳥之巢狻鍪鮫鎧攫閷銅¶
<pb:KR2c0011_WYG_031-3a>¶
　　　頭之獸龍淵太阿之劎¶
　錫自尚方辟邪六駁之旗麾於南極乃有醜類惡物¶
　　　比周弗順良吉外姦阿扣内宄雖為我之臣隸¶
　　　實作賊之羽毛多魚之師誰漏定是汋奸綘市¶
　　　之屍忽蘓豈非鬼蜮于是元戎甫莅¶
　天討遂申血已釁於鼜鼖首更梟乎罕纛黝額朱殷¶
　　　飛頭不返蠻乃膽褫魄墮狼㚄熊顚彼酋之體¶
　　　三分我軍之氣百倍惟時¶
<pb:KR2c0011_WYG_031-3b>¶
　皇帝穆然璇題玉英之中周乎熊耳雞頭之表自夜¶
　　　不寐每盡虬漏吐珠昧爽丕顯不待雞人嘑旦¶
　　　地形險阻無不爥聞士卒辛勤盡皆聆䏅故勝¶
　　　慮獨决於元堂而指畫合符乎萬里将相勱力¶
　　　偏校用命於是進攻昔嶺再搗巴郎飛箭連珠¶
　　　状赬虬之拔五&KR1699;焱車火傘若霹靂之破卭崍¶
　　　比鴛鴦之銃不翼而搏非犀象之燧無蹠而擘¶
　　　礮石交加戰碉立碎酋乃竦心北首回面内嚮¶
<pb:KR2c0011_WYG_031-4a>¶
　　　陳露犬與紈牛獻賨布與罽毳願縻長纓而逭¶
　　　巨闕銜碧玉而脱昆吾掃彼三窟之營奉我六¶
　　　事之約然而䲭鴞晝瞑雖覆而不出危巢狐貉¶
　　　性疑将擒而尚顧舊穴是以螳蜋之臂已折於¶
　　　當車蹭蹬之鱗将伏而死浪¶
　皇上體天地之心符亭育之化上徳不殺神武止戈¶
皇太后念西南練卒必有憚人而羌氐來朝皆吾赤子¶
　　　欲湔其舊染與之維新武攘文綏兼幬並覆¶
<pb:KR2c0011_WYG_031-4b>¶
　天子開蛛蝥之網而将相厲雷霆之威将鏖戮其封¶
　　　豕長蛇而耀靈於碧雞金馬賊酋呾義赧仁乞¶
　　　鄰求説迎我偏師入其重險(臣/)鍾琪憑仗¶
　天威克伸信義酋乃如蘁啽囈如解狂醟譁譟震天¶
　　　扶服額地牽乗黄兹白之馬獻青璧白玉之漿¶
　　　貫胸之國拔鏃知恩離身之民抱頸感徳時當¶
　　　剺面内首之期再奉&KR0034;衣弢弓之¶
　詔日在奎維月軌青陸雷電啓蟄之始勾芒發生之¶
<pb:KR2c0011_WYG_031-5a>¶
　　　初酋乃除道治壇降於中軍之壘相遂攝衣升¶
　　　幕麾乎羽林之軍揮斥則䃱磹飛瞛叱咜則豐¶
　　　隆助擊乃進銀燭黄膏出自蘭滄之水朱提白¶
　　　霧湧於珍甕之中寳鏡金軀五獅之搏醉象星¶
　　　毫銅爪靈鷲之御飛蛟悉索其琛跽而輸欵而¶
　　　且卉服熊冠錦髻象額瓢笙鼓角鞮鞻侏離莫¶
　　　不鴃舌喁口踏歌連臂金麩之賮既却玉題之¶
　　　廟是崇縲兇獷以馘囚犯鋒者草薙入子女為¶
<pb:KR2c0011_WYG_031-5b>¶
　　　臣妾服隸者生歸黑齒白民踰九菌而受吏黄¶
　　　支烏弋㑹百濮而賔将爰櫜麟角之弧遂脱虎¶
　　　賁之劍爾乃¶
　優賞崇功酬勞勲劼爵上公而服九命¶
　錫豹尾而勒太常奏凱樂於朱鷺赤蛟鼓鐃歌於白¶
　　　麟丹雁告乎¶
陵寢則步禹跡以覲¶
光欽於¶
<pb:KR2c0011_WYG_031-6a>¶
慈寧則奉姒徽而上¶
號開明堂以受朝賀¶
　命鞮象以著職方¶
　天文彪列掲七曜於辟廱¶
　日氣熉黄駢五精於太學是則金繩瓊檢不必東崇¶
　　　白環紫玉自來西極(臣/)忝列台衡備司¶
　綸綍¶
　帝猷天縡親覿耳目指麾掌握近䢝¶
<pb:KR2c0011_WYG_031-6b>¶
　神靈恭惟¶
　至尊之勤勞適當萬方之凱豫¶
　宸慮浹乎始終非羣臣所備悉¶
　穆光動乎咫尺宜率先以作歌謹¶
　　獻鼔吹之曲用繪¶
　乾坤之容¶
　皇武耆天門開熿流沙爍丹厓月&KR1208;之西輿鬼維有¶
　　　獸狙獷行駓駓髹脛血胟刀不刲於¶
<pb:KR2c0011_WYG_031-7a>¶
　皇師貙熊羆白髦虎爪參觜觹屠天狼掃欃槍鯨魚¶
　　　之屍凌波僵驅不順來我降(其一/)¶
　　　禽睢盱稽¶
　王誅趯距掎角首不鉏¶
　皇赫怒揮金戈相受神柄厲鏌邪¶
　皇謨内定横天摩(其二/)¶
　　　師行萬里㨗於弧矢凌蜀跨巴飛驤乎玉壘¶
　皇神武將相厲手驅熊羆搤瘈猘誅其腹心墮肝肺昔¶
<pb:KR2c0011_WYG_031-7b>¶
　　　嶺墮巴郎碎雷霆擘山巨礮礨¶
　皇靈澶漫天地外(其三/)¶
　　　蠻剺㓤懼誅拔如鳥将墜羽之矞勁箭欲加碉¶
　　　翮鎩解翎脱距不可活¶
　王師嘽嘽罙且撻(其四/)¶
　皇帝有命降其克奔陰以搏斮陽以嘘歕戈矛歸武¶
　　　庫弓矢弭櫜鞬鐏鐓與戣劉各無朱殷痕東尉¶
　　　建日出西候置崑崙赦彼陸梁罪歸我燾養恩¶
<pb:KR2c0011_WYG_031-8a>¶
　　　(其五/)¶
　　　相帥虎臣如虓斯闞壓於其徼利用伐斬垢不¶
　　　可濯若面之黶毒則有&KR2222;豶豕當蓄困獸當檻¶
　　　取其鯨鯢以削天巉(其六/)¶
　　　我有驍桀将徼外知姓名單騎入狡窟欲以長¶
　　　氂纓示以相燀濯告以¶
　皇威明熛熛虎符節熊熊龍旂旌鵬騫石棧道金鍪¶
　　　耀日晶乞降須授首後至則以烹蠻衆呾且駭¶
<pb:KR2c0011_WYG_031-8b>¶
　　　扼吭喑不鳴要當即縲頸敢死嬰¶
　天兵(其七/)¶
　　　蠻酋扶服既来怛我¶
　王旅如雷除壇張幕崔嵬白羽赤纛交麾椎髻冠以¶
　　　熊皮毳服斑斕披離獻我黄金朱提奉以寳佛¶
　　　金資作廟世世祝禨¶
　皇靈晱暘西陲(其八/)¶
　　　金川跳踉¶
<pb:KR2c0011_WYG_031-9a>¶
　皇武劖即降而歸¶
　皇所鑒将相晉爵豹尾彡衣錦繡袞龍鱗嵌韜甲縉¶
　　　帶光金緘虎賁闟㦸疾走颿乃考王㑹圖儖儳¶
　　　權扶魚復趯若毚大開明堂羅&KR0008;幓格於¶
寢廟陳天函¶
慈宫上號色以諴豐碑隆碣排廊巖¶
　帝文照耀聲渢渢歌以凱奏諧¶
　英咸(其九/)¶
<pb:KR2c0011_WYG_031-10a>¶
　　　平定金川歌(有序/)¶
　　　戶　　　部　　尚　　書　　(臣/)蔣　溥¶
　　　伏惟¶
　皇上經文緯武纘承¶
列祖鴻業¶
　即祚以來三階正六氣調萬㝢清百蠻服蠢兹金川¶
　　　地居險惡搆釁隣封¶
　允大吏請聲罪致討典兵者弗戒於事老師逾年大¶
<pb:KR2c0011_WYG_031-10b>¶
　　　學士忠勇公傅恒一秉赤誠毅然請行¶
　詔授為經略¶
　禡牙¶
　賜鉞以乾隆十三年十一月之三日啓行星馳出桃¶
　　　闗步行天射山踐歴冰雪與士卒共勞苦皆感¶
　　　奮用命至師斬渠姦摧堅碉¶
　天威丕振番酋讋慄請降經略以其勢窮乞命不許¶
　　　其請我¶
<pb:KR2c0011_WYG_031-11a>¶
　皇上好生之徳不殺為仁¶
　詔經略納降維時酋首莎羅奔狼卡革面革心率衆¶
　　　來軍轅稽顙聽¶
　命經略乃宣¶
　德音登壇受降時未七旬功收萬里乾隆十四年二¶
　　　月十四日露布至¶
　闕凱旋¶
　皇上論功行賞進經略公爵章服有加受¶
<pb:KR2c0011_WYG_031-11b>¶
　　賀謁¶
陵告¶
廟尊上¶
皇太后徽號¶
　御製文刻石太學傳示無窮(臣/)溥職司珥筆伏見¶
　盛徳大業義鬯仁翔惟¶
　聖主能得賢臣而¶
　誕敷遂以來格輒先忭舞上紀¶
<pb:KR2c0011_WYG_031-12a>¶
　鴻庥謹撰凱歌二十章以¶
　　獻¶
　廟算親籌出萬全¶
　臨軒授鉞為綏邊相臣矢志如金石萬里闗山自請¶
　　　前¶
　　　益部經年孰老師¶
　天心特簡慎機宜春風定掃蓬婆雪吉日重揚太乙¶
　　　旗¶
<pb:KR2c0011_WYG_031-12b>¶
　　　世篤忠貞将相才對揚虎拜讌¶
　瀛臺文箋露濕初賡句¶
　武帳霜明又¶
　賜杯¶
　　　懸車束馬度青岑西指桃闗積雪深天射山髙¶
　　　徒步歴絶甘分少得軍心¶
　　　肅將¶
　天命劍光清姦諜先誅紀律明風聽諸番齊股栗直¶
<pb:KR2c0011_WYG_031-13a>¶
　　　教草木識威名¶
　　　雷轟飛礮下碉樓昔嶺巴郎指掌收一矢天狼¶
　　　看即靖¶
　聖人詩句憶從頭¶
　　　轅門山翠直旌竿請欵人來願卸鞍但使千羣¶
　　　能面縛亦須稽顙到呼韓¶
　　　義育仁濡萬國風¶
慈寧心與¶
<pb:KR2c0011_WYG_031-13b>¶
　聖心同受降計日三城築上相來歸爵上公¶
　　　刮耳崖邊樹色春壺漿夾道走麖麕¶
　詔書寛大從天下正是開門請吏辰¶
　　　将軍携挈二酋歸六事申明約不違¶
　皇帝好生春浩蕩香焚樂作舞鮮衣¶
　　　却獻朱提布至誠番羣羅拜獲更生帳前手捧¶
　　　牟尼像望¶
　闕心齋讚佛聲¶
<pb:KR2c0011_WYG_031-14a>¶
　　　上公忠勇贊吾¶
　君露布飛馳八日¶
　閒諸葛渡瀘曽未到而今不數七擒勲¶
　　　闗隴迢迢奏凱長¶
　大清門闢照春陽七旬干羽風遐暢六月車徒甲永¶
　　　藏¶
　　　雷霆雨露靖邊隅¶
　鑾陛花香舞蹈俱肅肅九賔皆脱劍恢恢王㑹自開¶
<pb:KR2c0011_WYG_031-14b>¶
　　　圖¶
　豐澤園深敞¶
　賜筵酧庸疉疉¶
　主恩宣分将豹尾隨雲麗被得龍章近日鮮¶
　　　松柏¶
元宫儼式憑告成受¶
賜福先膺歡聲父老觀扶杖¶
　聖子¶
<pb:KR2c0011_WYG_031-15a>¶
　神孫此上¶
陵¶
　　　愛日承¶
顏玉殿溫¶
鴻名表上禮崇尊要令中外知康樂¶
　錫類皆由¶
聖母恩¶
　　　湛湛¶
<pb:KR2c0011_WYG_031-15b>¶
　恩波溢蜀江蜀民煦嫗更豐厖海棠花裏巴渝舞雞¶
　　　犬都應樂此邦¶
　聖製鏗鍧二雅傳岐陽鼓並澤宫鐫元和韓愈無鴻¶
　　　筆¶
　清德巍巍億萬年¶
　聖人心築太平基五夜焦勞萬姓知¶
　授略元勲能祇若功成惟賴¶
　帝為師¶
<pb:KR2c0011_WYG_031-16a>¶
　　　平定金川歌¶
　　　原　任　禮　部　侍　郎　(臣/)沈德潛¶
　皇帝在祚至仁大武無雷月&KR1208;悉臣悉¶
　主况大渡化林以南畨酋處所久隸我置吏久頼我¶
　　　鎭撫鳥獸無知侵凌邊圉䝉昧乎堯禹(一/章)¶
　　　蠢爾小醜距趯翅張恃兹碉門嵑焉髙岡旁殘¶
　　　而種類沸羮嘶螗始¶
　命翦之遷延歳杪為奸頑所愚餉縻師老如螳斯逞¶
<pb:KR2c0011_WYG_031-16b>¶
　　　如兔斯狡欲逃我¶
　天討(二/章)¶
　聖人赫怒爰興師征¶
　廟謨神武授兹忠貞集羽林簡精兵足糗糒揚麾旌¶
　　虎牙干城丞徒増増咸統於恒恒拜受¶
　命于¶
　帝之訓鼓行而前山川震将卒歡呼忘行陣(三/章)¶
　　　踰厜㕒冒霜露七千里餘如跬步斬奸猖斷間¶
<pb:KR2c0011_WYG_031-17a>¶
　　　諜靡旌摩壘賊震讋将軍從天下虓虎軍聲鏖¶
　天威所到賊敗逃掀其籬籓困其邊腹翼圍箕張勢¶
　　　迺窮蹙(四/章)¶
　　　維彼鷇麛喬嶽壓之維彼卉芽賁育擢之内絶¶
　　　餽饟矣外絶援黨矣願革面而稽顙矣經略元¶
　　　臣謂爾不龔今何戰戰前何洶洶刌爾脰梟爾¶
　　　顱誓剷爾元凶(五/章)¶
　　　㨗書夜奏達於¶
<pb:KR2c0011_WYG_031-17b>¶
　楓宸¶
　天子曰俞哉我威以振我兵以神唯彼既輸誠雖獸¶
　　　亦人戢虣以武柔服以恩予以不死同覆㠯天¶
　　　庶跂行喙息之輩得侁侁而甡甡元臣之報國¶
　　　曰忠¶
　大君之好生曰仁(六/章)¶
　　　軍門開番酋來繫頸乞命聲何哀元臣推誠心¶
　　　傳¶
<pb:KR2c0011_WYG_031-18a>¶
　諭㫖謂¶
　皇帝徳並葢載不孥戮爾赦爾死罪與更始番酋罷¶
　　　泣聲歡喜¶
　萬歳齊呼徹壁壘南人從此不反矣(七/章)¶
　　　大軍旋歸于郊于墉鵷班逺迎聚觀耆童元臣¶
　　　抑抑彌虚衷¶
　帝謂綏靖唯汝庸加爵異服饗彤弓參贊旅卒胥酬¶
　　　功煥¶
<pb:KR2c0011_WYG_031-18b>¶
　天文紀功載勒石于辟廱千萬億年昭仁武于無窮¶
　　　(八/章)¶
<pb:KR2c0011_WYG_031-19a>¶
　　　平定金川歌(有序/)¶
　　　工　　部　　侍　　　郎　　(臣/)嵇　璜¶
　皇帝御極之十有二年西蜀守臣以金川酋莎羅奔¶
　　　搆釁隣番不遵約束請致討既出師踰年功未¶
　　　奏¶
　上乃命相臣恒往經略恒至師乃戮賊奸之在我軍¶
　　　者遂帥師攻其碉碉摧賊益失恃乞降不許¶
　上恤其窮蹙命恒納降班師而進恒公爵¶
<pb:KR2c0011_WYG_031-19b>¶
　詔甫下金酋率衆稽顙軍轅以降益我軍之未集者¶
　　　猶在中道也十四年二月㨗書¶
　聞羣臣請¶
　御殿受賀¶
　上推本¶
慈訓敬上¶
皇太后徽稱以次舉行告成典禮論中外功賞¶
　御製文勒太學傳示無窮(臣/)璜日侍¶
<pb:KR2c0011_WYG_031-20a>¶
　　内廷親見¶
　聖天子文徳武功廣大神速覲揚¶
光烈逺邁隆古不勝踴躍懽忭謹撰凱樂歌一篇凡八¶
　　　百四十字以頌述¶
　盛美於萬一¶
　帝有九有提乾綱聲靈赫濯覃要荒戊巳都䕶若西¶
　　　域益州贊普馴番羌維番依山累石室仇池樓¶
　　　櫓盤羊腸蔚宗立傳紀不得高宗三年之鬼方¶
<pb:KR2c0011_WYG_031-20b>¶
　　　憑深阻峭各種落崆峒石門逺且障金川釁與¶
　　　小者搆嗟爾醜類何跳踉小金川苦告邊吏¶
　聖人得不揮戈鑲我師其西即爾壁我任我輦車牛¶
　　　糧我糧我師歳復歳醜亦嵎負仍巢藏¶
　帝心焦勞審厥罪初六不律占否臧赫斯怒矣篤我¶
　　　祜¶
　曰咨相恒汝忠良¶
　臨軒授鉞汝其往讌則有詩餞有觴鋭師六千闞虓¶
<pb:KR2c0011_WYG_031-21a>¶
　　　虎愬武古通咸在行賞罰用命不用命惟汝同¶
　　　徳國以匡恒拜稽首曰祇若¶
　天子庥命敢對揚時維仲冬十一月疾馳秦隴經冰¶
　　　霜方叔旂旐吹央央召虎江漢流湯湯桃闗曉¶
　　　衝片片雪天射山步高髙岡嘗吐調藥予挾纊¶
　　　作糜取薪行擔囊衆整戎肅秉¶
　廟略小金川入雄趪趪賊之耳目良爾吉謬效職役¶
　　　奸而佯我軍之情洩與賊番婦表裏為昬狂親¶
<pb:KR2c0011_WYG_031-21b>¶
　　　數其罪戮以狥羣番風聽驚奔忙大營伐鼔涖¶
　　　卡撒申令禁旅驅洋洋鉤援臨衝悉所向堅碉¶
　　　石破聲雷硠立時飛礮下昔嶺接日摩壘無巴¶
　　　郎已布雲師復鳥陣敢肆鋒蝟與斧螗望風稽¶
　　　顙再三請未許肉袒迎牽羊燎毛底事烈火熾¶
　　　卷籜奚待衝飇涼俾先服心次服力遂左拔角¶
　　　右扼吭觸機落穽計無出搗巢掃穴期方将如¶
　　　天好生¶
<pb:KR2c0011_WYG_031-22a>¶
　皇帝徳明見萬里敷春陽羽書勤省五夜達阿柄獨¶
　　　握諸臣襄¶
慈寧不問外朝事闗心為恤邊氓瘡敬承¶
懿㫖¶
　睿謨合藹然和氣¶
　宫庭翔納降班師進恒爵酬庸懐逺惟民康¶
　詔書尺一沛雨露番土草木回寒僵其時其酋遵我¶
　　　約迎我虎将壺盈漿入其勒歪挈之出莎羅奔¶
<pb:KR2c0011_WYG_031-22b>¶
　　　老狼卡長除道築壇相臣莅鳴螺膜拜齊焚香¶
　　　使金如粟却不受長生鑄像諸葛傍今如孟獲¶
　　　讋銅鼓昔非夜郎踞竹王願隨楛矢貢肅慎亦¶
　　　隨白雉朝越裳從而征之嫓軒武待以不死軼¶
　　　漢光星馳露布九日奏一矢豈不銷天狼羣臣¶
　　　表賀¶
　皇帝受東風凱入開明堂國人喜迎相臣至袞衣巻¶
　　　然豹尾槍宴成論賞¶
<pb:KR2c0011_WYG_031-23a>¶
　恩廣博解鞍萬馬嬉垂楊出禱蚩尤于大纛入銘司¶
　　　勲之太常上¶
陵告功孝惟孝星輝雲郁福簡穰惟¶
　謙受益却¶
　尊號逺跨兩宋踰三唐特進¶
徽稱壽¶
文母錫類四㝢同嘉祥蜀人宵眠野無警以長兒女以¶
　　　耕桑番人熙熙率其業相告鄰里無搶攘仁義¶
<pb:KR2c0011_WYG_031-23b>¶
　　　之劍道徳胄宰制六合承¶
天慶鐫功勒成¶
　聖有作照萬萬古垂文章虞典周詩並陶鑄韓碑栁¶
　　　雅豈頡頏¶
聖祖沙漠畫親定¶
世宗青海風遐昌纘緒詒翼欽我¶
　皇用編方略傳無疆形容¶
　至治大手筆以配吉甫非臣璜¶
<pb:KR2c0011_WYG_031-24a>¶
　　　平定金川歌(有序/)¶
　　　内　　　閣　　學　　士　　(臣/)劉　綸¶
　　　欽惟¶
　皇帝陛下¶
　　睿聖文武¶
　　徳威遐鬯凡有血氣罔不在宥金川土酋莎羅奔¶
　　　者俶擾番落勤我¶
　王師乃以穴鼠潛狐敢稽授首¶
<pb:KR2c0011_WYG_031-24b>¶
　皇帝念羣策之未集韙元臣之請行大選車徒¶
　指授方略自戒塗以迄誓衆有謀而斷靡堅弗摧小¶
　　　醜敓魄蒲伏乞命¶
　皇帝復緩幕府焚巢之請¶
　沛朝廷祝網之恩納欵班師中外禔福¶
　策勲飲至神人畢懽徵諸往牒惟有虞之舞干格苗¶
　　　姬文之因壘下崇庶足倫比其他鋪陳景鑠無¶
　　　得而稱焉(巨綸/)謹按漢世鐃吹本周禮大司馬¶
<pb:KR2c0011_WYG_031-25a>¶
　　　有功凱樂之義魏繆襲吴韋昭並沿之至唐¶
　　　岑參劉禹錫諸人或凖以近體然其揚厲偉伐¶
　　　後先一揆竊不揣凡猥擬撰鐃歌八章以¶
　　獻附於瞽矇之末¶
　睿圖應第一(六師爰發計安蠻/服沛若時雨也)¶
　睿圖應我武揚披王㑹考職方征不譓提¶
　天綱榿林棘路咸我堂皇我堂皇疇敢僭以忒大化¶
　　　不爾外爾乃自速殛游魂在釡丐殘息¶
<pb:KR2c0011_WYG_031-25b>¶
　　　蠲剛日第二(禮優推轂望隆秉鉞徂/征有寄在師中吉也)¶
　　　蠲剛日爰¶
　　禡牙寄專閫¶
　帝用嘉彼黒子憑幽遐爪揃同類不安厥家天梯雲¶
　　　棧徒迴斜期門佽飛魚以雅竚露布無留遮三¶
　　　軍告語歸當無及瓜¶
　　　出天彭第三(馳傳兼程用抒勝算/決幾於㨗戰則克也)¶
　　　出天彭捫井絡星言軷舍匪穜匪索爾碉手摧¶
<pb:KR2c0011_WYG_031-26a>¶
　　　爾城肉薄崐岡之熖爾螢爝土囊之飇爾秋蘀¶
　　　蠻髳膽一時落師行衽席人不知元戎得非天¶
　　　上來(叶/)¶
　　　俘孽豎第四(土舍良爾吉偵諜為奸至/是伏法振軍威孤惡黨也)¶
　　　俘孽豎以尺組于以坐之招搖之下(叶/)軍門霍¶
　　　霍開齋斧蟣胏蜣肱無處所緣崕擣中虛犁庭¶
　　　須一鼔惟¶
　帝有恩言還朝眷予輔無戰¶
<pb:KR2c0011_WYG_031-26b>¶
　王之征止戈¶
　聖之武¶
　　　翦孤雛第五(先聲雷動番衆瓦解/回首面内規革心也)¶
　　　翦孤雛之翼不足以囮折窮獸之角不足以羅¶
　　　三宣六慰嗟爾么䯢昔狡營而獷走今爨舞而¶
　　　渝歌洗兵甲斟天河金川水長不波¶
　　　桴棡鼓第六(築壇納降請以六事自/効獻琛輸賮大畏懐也)¶
　　　桴棡鼔聲聾瞶空戴頭効羅拜約六事呼¶
<pb:KR2c0011_WYG_031-27a>¶
　萬歲睢睢盱盱䑛鎗而誓朝獻狀于鴻臚夕編名于¶
　　　屬吏¶
　　　磨崖石第七(受成太學立石紀/功昭兹来許也)¶
　　　磨崖石刋¶
　典謨燕然銘庸足橅¶
　日月出矣光天衢匽參斿縣六符挂弓榑桑東始旦¶
　　　傳檄崦嵫西未晡¶
　　　升¶
<pb:KR2c0011_WYG_031-27b>¶
嘉壇第八(荒徼綏靖禮交樂舉/敷文徳告武成也)¶
　　　升¶
嘉壇薦¶
靈畤惟¶
天¶
祖鑒有咫越多方頻送嘉奉¶
慈嶽介丕祉王公宰執卿士按冊披圖願得熙¶
　鴻號我¶
<pb:KR2c0011_WYG_031-28a>¶
　皇不居曰若勲華詎裒益乎唐虞繼自今萬億年光¶
　　　寳書¶
<pb:KR2c0011_WYG_031-29a>¶
　　　平定金川歌¶
　　　副　　　都　　御　　史　　(臣/)陳惪華¶
　　　雕題鑿齒拱金湯蠢爾番酋敢跳梁震疊¶
　皇威齊納欵鐃歌一路達長楊¶
　　　師旅經年駐雪山紅崖萬里路間闗元臣奉¶
　命趨卭筰早有先聲震百蠻¶
　　　子月提師下益州闗山風雪撲氊裘衝寒棧道¶
　　　忘宵旦籌筆星馳古驛樓¶
<pb:KR2c0011_WYG_031-29b>¶
　　　汶水蒼茫近冉駹貔貅百萬擁牙幢令嚴刁斗¶
　　　申軍紀直欲犁庭靖蜀江¶
　　　琱戈貝胄列旌旄豈有窮猿敢遁逃偵伺奸酋¶
　　　雙授首轅門初試鸊鵜刀¶
　　　荆襄秦晉士如雲神策雄師領六軍駮石一聲¶
　　　寒賊膽帳前泥首百千羣¶
　　　志期掃穴翦渠魁肆赦¶
　恩從日下来小醜洗心兼革面望塵膜拜殷懽雷¶
<pb:KR2c0011_WYG_031-30a>¶
　　　游魚釜底貰餘生大渡河西¶
　詔罷兵往矣霏霏當雨雪歸哉楊栁滿春城¶
　　　閫外專征建壯猷析圭拜爵¶
　帝恩優旌旗章服酬勲烈争仰三公尚黑頭¶
　　　振旅還朝錄大功欣從小雅賦彤弓豐碑仰睹¶
　天章煥鳳藻龍文氣象雄¶
　　　元戎絶徼捲蝥弧荒服輸誠凛¶
　廟謨好向凌烟書姓氏韜戈寰宇盡歡呼¶
<pb:KR2c0011_WYG_031-30b>¶
　　　對揚¶
　休命上鑾坡衅甲銷兵樂太和自此虞絃登上理明¶
　　　良萬載叶賡歌¶
<pb:KR2c0011_WYG_031-31a>¶
　　　平定金川歌(有序/)¶
　　　編　　　　　　修　　　　　(臣/)諸　錦¶
　　國家當全盛之朝重熙之世海外有截悉¶
　主悉臣蠢爾金川自作不靖延以歳月尚屬㝠頑¶
　皇上用是震怒爰¶
　命經略大學忠勇公臣傅恒¶
　授以方略時惟¶
　　乾隆十三年戊辰仲冬三日飲餞興師當午日升¶
<pb:KR2c0011_WYG_031-31b>¶
　　　雲物煥朗所經驛路倍站兼行濟以師武臣力¶
　　　梯雪履冰罙入其阻碎碉誅諜一戰而摧不浹¶
　　　月而莎羅奔等窮無顧藉稽首膝行革面攄心¶
　　　投誠乞命我¶
　皇上天覆地涵義正仁育逆則討之降則受之文徳¶
　　　武功包荒整旅責以莎羅奔六事罔不率從¶
　特允大學士所請奏凱虎旅懽呼里閈頂¶
　　祝是皆¶
<pb:KR2c0011_WYG_031-32a>¶
　廟算¶
　天威賴及萬方有慶重以¶
聖母皇太后垂慈德溥無疆所謂禁虣戢奸保大定功¶
　　　安民和衆豐財武有七徳實見於兹(臣/)不勝懽¶
　　　忭踴躍謹作從軍樂二十四解以附於凱歌之¶
　　　末用以見天保治内采薇治外彰郅隆之大化¶
　　　焉¶
　　　敵愾重敵愾驅我數馲駝¶
<pb:KR2c0011_WYG_031-32b>¶
　天上下神兵努力折折坡(一解/)前頭看後頭齊戴鐵¶
　　　兜牟前行連後行齊著繡裲襠(二解/)千金辨鞍¶
　　　馬百金裝寳刀我歌蘭陵王火伴看孟勞(三解/)¶
　　　斫却楊栁枝絲多亂人思丈夫圖麒麟決勝横¶
　　　草馳(四解/)誰奪綠沈槍誰占碉樓營誰竊佛郎¶
　　　機誰略内地兵(五解/)誰虐爾隣番誰盜我馬匹¶
　　　蠢爾抗¶
　天朝壓境轟雷疾(六解/)誅諜斬鯨鯢受降還服叛主将¶
<pb:KR2c0011_WYG_031-33a>¶
　　　有神機¶
　皇猷多勝算(七解/)渠魁赦不殺厥角稽首降虎帳樹¶
　　　旌門番部為駿厖(八解/)始去雪霏霏歸来栁濯¶
　　　濯凱歌入¶
　　國門從軍古云樂(九解/)莫誇李衛公髙築籌邊樓¶
　　　請看建生祠逺過悉怛謀(十/)解莫羡武鄉侯川¶
　　　有籌筆驛誰看摧金酋我有八陣石(十一解/)回¶
　　　紇莫跋扈推誠郭令公李愬具櫜鞬肅揖裴晉¶
<pb:KR2c0011_WYG_031-33b>¶
　　　公(十二解/)往者蜀道難即今蜀道易融為日月¶
　　　光海宇消兵氣(十三解/)震以克鬼方豫以利行¶
　　　師大有公用享无妄茂對時(十四解/)卡撒具夫¶
　　　馬来自刮耳崖昔為&KR0008;與豺今為楙與櫰(十五/)¶
　　　(解/)牛羊滿原野皮幣堆山邱壺漿迎夾道供帳¶
　　　羅前騶(十六解/)蜀民鼔吹喧嬌歌與急管不數¶
　　　千足羊更有萬民繖(十七解/)男耕亦有饟婦織¶
　　　亦有裳吉甫萬邦憲南仲獫狁襄(十八解/)飲至¶
<pb:KR2c0011_WYG_031-34a>¶
　　宴太平¶
　　策勲榮¶
　　特進雙翎豹尾槍上公兼相印(十九解/)閥閲書青¶
　　　史¶
　神聖勒豐碑鴻號垂無窮置郵遜徳綏(二十解/)¶
　皇帝授方略銜命即驅馳相臣神且武寧得久勞師¶
　　　(二十一解/)¶
　皇帝有恩言偕朕贊昇平相臣忠且勇已事即遄征¶
<pb:KR2c0011_WYG_031-34b>¶
　　　(二十二解/)¶
　皇帝承¶
聖母愷澤復慈祥¶
　　告¶
廟謁¶
三陵顯比開明堂(二十三解/)三皇世如春五帝時如夏¶
　　　晉¶
　　祝¶
<pb:KR2c0011_WYG_031-35a>¶
　萬年觴樂天保天下(二十四解/)¶
<pb:KR2c0011_WYG_031-36a>¶
　　　平定金川歌(有序/)¶
　　　檢　　　　　　討　　　　　(臣/)張　馨¶
　皇上御極之十有三年金川土酋不靖¶
　特命大學士忠勇公臣傅恒往討之撻伐既張受降¶
　　　而返是役也冬至出師閲次年春二月振旅膚¶
　　　功迅奏古罕匹焉薄海内外靡不仰¶
　天威之震疊欽¶
　帝澤之崇深胥慶交忭(臣/)幸際¶
<pb:KR2c0011_WYG_031-36b>¶
　　昌期備職史館自慙譾陋未能鼓吹¶
　　休明敷揚¶
　　盛烈恭擬凱歌十二章謹拜手稽首而獻於¶
　　庭曰¶
　　　河潤星輝過百年萬方綏靖荷¶
　堯天荒隅何事興蠻觸漸說烽烟近兩川¶
　　　屹屹層樓迥建碉篁深箐密路葶苕習流都藉¶
　　　皮為艇懸渡還憑笮作橋¶
<pb:KR2c0011_WYG_031-37a>¶
　　　元臣銜¶
　命出神京慷慨疆塲自請行三十登壇威信著恪將¶
　　　忠藎贊¶
　　昇平¶
　　　輓粟飛芻赴劒南連雲棧閣置郵驂儲胥霧集¶
　　　蠶叢外粻峙渾堪埓武擔¶
　　　兩翼材官擬佽飛蹶張驍㨗秉神機鉤梯百丈¶
　　　身騰上練習都穿短後衣¶
<pb:KR2c0011_WYG_031-37b>¶
　　　漾日旌麾指僰駹道旁欣覩碧油幢¶
　王師直是從天下電掣飇馳達錦江¶
　　　桓桓虎旅素調嫺挾纊投醪上下間取次六師¶
　　　將雨集春風二月度桃闗¶
　　　㦸門笳鼔閙如雷細樂濃香夾道開卉服諸番¶
　　　齊拜舞争看天上令公来¶
　　　六事湔除總悦從誓將奉職愈䖍恭自兹雪嶺¶
　　　牂江畔犵鳥狪花浥露濃¶
<pb:KR2c0011_WYG_031-38a>¶
　　　鐃吹旋時春漸深韜藏貝胄與朱綅戎車纔指¶
　　　南人服并亦無煩七縱擒¶
　　　耆定遐方我武揚翠珉百尺峙宫牆韓碑栁雅¶
　　　都寒儉¶
　雲漢天章自煒煌¶
　　　歸化城邊青海西¶
兩朝威德制羌氐¶
　天兵此度綏蠻服共慶¶
<pb:KR2c0011_WYG_031-38b>¶
　豐功駿烈齊¶
<pb:KR2c0011_WYG_031-39a>¶
　　　平定金川歌(有序/)¶
　　　内　　　閣　　中　　書　　(臣/)沈作朋¶
　　　恭惟¶
　皇帝御極海宇清寧邊隅靖謐維金川酋長恃其險¶
　　　逺侵擾羣番有稽¶
　天討乾隆十三年冬¶
　特命大學士忠勇公傅恒視師金酋望風投欵歸誠¶
　　　向化踰月奏凱兵不血刃(微臣/)載筆軍門親逢¶
<pb:KR2c0011_WYG_031-39b>¶
　　　其盛凡所目擊比事屬辭得凱歌三十六章其¶
　　　辭曰¶
　　　四海昇平書軌同么麽敢逞醜夷中¶
　皇威逺不遺荒徼¶
　方略親承屬上公¶
　　　薇垣上相得勲賢圖像雲臺獨妙年吉䜟先傳¶
　　　輿誦協羣看下馬定金川(先是有一馬平川及/馬到功成之諺至經)¶
　　　(略大學士馳驛/赴營果符吉兆)¶
<pb:KR2c0011_WYG_031-40a>¶
　　　大散連雲入劒闗輕鞍倏過百重山將軍果是¶
　　　從天降萬里征程匝月間(經略大學士於棧道/中亦䇿馬兼程而進)¶
　　　闗前跨水架繩橋風裏垂虹影動搖(桃闗外即/有大川限)¶
　　　(隔中外渡以繩橋毎臨風/蕩漾過者輒目眩心駭)一自王尊先叱馭烝¶
　　　徒踴躍馬嘶驕¶
　　　懸車束馬阻崔嵬上將偏能策杖来鳥道直飛¶
　　　雙舄度(天赦納窪諸山經略/大學士皆步行而過)蠶叢不待五丁開¶
　　　電駛風馳驛路長宵燈候館檢封章更緣密勿¶
<pb:KR2c0011_WYG_031-40b>¶
　　　承¶
　宸翰奏牘親裁達¶
　九閶¶
　　　龍虎臺髙兩翼均鳥魚陣整五兵陳九天九地靈¶
　　　機運壁壘旌旗照眼新(忠勇公到軍移兵前駐/整肅軍紀煥然改觀)¶
　　　元戎親蒞一軍驚鐵礮雲梯壓境横磧上縱衡¶
　　　諸葛陣胷中百萬范家兵¶
　　　貔貅為旅虎為臣江漢飛翰擬未真更有先聲¶
<pb:KR2c0011_WYG_031-41a>¶
　　　能奪魄翦除奸黨疾如神(計誅良/爾吉等)¶
　　　暗傳消息禍非常黠鼠妖狐肘腋藏獨屏羣疑¶
　　　誅反側銛鋒真欲邁干将¶
　　　井蛙漫敢抗顔行殘喘偷從兔窟藏樹幟羽林¶
　　　纔及半降旗一片出巴郎¶
　　　敵營宵警撼山阿送鬼番巫走疾呵(番人祈禱/輒有喊聲)¶
　　　(謂之/送鬼)報道¶
　天兵雲集後碉樓占得咎徵多(番人毎戰輒打卦卜/吉凶自大兵到卜皆)¶
<pb:KR2c0011_WYG_031-41b>¶
　　　(不吉夜聞/呼號聲)¶
　　　我¶
　皇耀德不佳兵祇為綏邊事逺征伐叛懷柔須互用¶
　　　頻聞¶
　天語日先庚¶
　　　吉甫忠誠見倍親曽磨盾鼻細披陳妖氛未息¶
　　　身何有一㸃丹心向¶
　紫宸¶
<pb:KR2c0011_WYG_031-42a>¶
　　　誓斬樓蘭答¶
　主知蹶張争欲效驅馳却因¶
　天子仁恩重不願将軍似貳師¶
　聖徳包䝉量廓如孚誠渙號格豚魚狐疑頓解麏奔¶
　　　息額手¶
　天家法網䟽¶
　　　泥首軍門乞命艱自知負罪重如山呼邪踵接¶
　　　屠祁至為覲中原碩輔顏(經略既至莎羅奔狼卡/謂活佛降臨以得見)¶
<pb:KR2c0011_WYG_031-42b>¶
　　　(顔色為幸遂/相率歸命)¶
　　　窮鳥投人夾道遮開關致館静無譁番庭直任¶
　　　行旌過鞭弭歡迎似一家(將弁往来巢穴/金酋執禮甚恭)¶
　　　火號機橋罷詰晨歡謠忭舞息烟塵洗兵不待¶
　　　銀河水蘭錡都隨草木春¶
　　　盛夏崖冰接澗平漸吹暖律入咸英蠻方箐色¶
　　　中原栁花氣氤氲兵氣清(正月晴和宛同中夏/箐色青葱野花雜發)¶
　　　崇山積雪入雲髙五月瀘中向不毛我澤如春¶
<pb:KR2c0011_WYG_031-43a>¶
　　　煦絶域採將正月露紅花(正月杪將弁等從伊/巢穴折碧桃花數枝)¶
　　　(而/出)¶
　　　崖深刮耳聽馳驅館我戎行秣我駒更喜皮船¶
　　　跳玉尺(有擕金川中/鮮魚至營者)攜来軍府供行㕑¶
　　　鼔吹香烟夾道迎願開梵宇祝長生標銅刻石¶
　　　紛誇武誰可銘恩到敵營¶
　　　馬耳羊腸天外險長蛇封豕一時馴鬼方祇是¶
　　　㝷常路戰略如今更入神¶
<pb:KR2c0011_WYG_031-43b>¶
　宵旰勤思在止戈欽承¶
慈㫖迓休和舞階真見苗頑格始信謙冲受益多¶
　　　縆懸纎路夢魂驚姦宄潛踪險亦平峻崿空横¶
　　　矛劒狀奔濤齊和鼔笳聲¶
　　　㨗音萬里達¶
　楓宸露布傳來未及旬一路歡聲雷動地旗旛過䖏¶
　　　綵霞新(露布用絳帛大/書凡八日抵京)¶
　　　破虜争誇血戰功當年衛霍漫英雄何如因壘¶
<pb:KR2c0011_WYG_031-44a>¶
　　　無遺鏃共慶来蘓中外同¶
　　　采芑方歌雨未濛西征馬首倏来東妖氛掃地¶
　　　旄頭滅寵錫承¶
　天豹尾雄¶
　　　酬庸¶
　典禮一無私繡袞桓圭尚固辭將士惟傳勾當畢¶
　日邊相慶我來思¶
　　　車攻六月雅詩醇鼔吹鐃歌樂府新蕩冦豐碑¶
<pb:KR2c0011_WYG_031-44b>¶
　　　隆屭贔凌烟勛績照麒麟¶
　　　牙帳雲屯檄草攢栁營烟漠劒花寒書生競説¶
　　　從軍樂策馬渾忘蜀道難¶
　　　蠻烟瘴雨坐穹廬領略番情到羽書豕有狼毛¶
　　　鼠象鼻喜将餘事補方輿(番豕毛色如狼而/黄鼠鼻下垂類象)¶
　　　瀛臺列坐草如茵飲至筵開酒再巡回首霏霏¶
　　　推轂日還歸俱是去時人(賜經略大學士等將/  宴豐澤園去時)¶
　　　(士咸集隆恩曠/典極其羙盛)¶
<pb:KR2c0011_WYG_031-45a>¶
　帝承¶
上帝好生心¶
列祖¶
神宗實鑒臨執馘獻俘全不用歡騰寰宇薦元音¶
　　　櫜鞬歸来戢甲兵憲邦文武篤忠貞邊陲無事¶
　　　民番樂¶
　主聖臣良慶太平¶
<pb:KR2c0011_WYG_031-46a>¶
　　　平定金川歌(有序/)¶
　　　内　　閣　　中　　書　　(臣/)倪承寛¶
　皇帝御極之十有四年仲春十有四日經略大學士¶
　　　(臣/)傅恒以平定金川納降獻㨗¶
　聖威逺播愷澤遐敷班師策勲爰以成功上¶
陵告¶
廟敬晉¶
徽號於¶
<pb:KR2c0011_WYG_031-46b>¶
慈寧宫¶
　鴻烈光昭典禮具舉廷臣咸獻歌頌以紀功徳(臣/)䝉¶
　　　被¶
　恩澤簪筆西清日以恭紀¶
　絲綸為職業乃得敬悉¶
　皇猷(臣/)謹按周禮大司樂王師大獻則奏凱樂大司¶
　　　馬師有功以凱樂獻於社鄭康成註兵樂曰凱¶
　　　獻功之樂也漢鐃歌朱鷺以下十八曲詞甚古¶
<pb:KR2c0011_WYG_031-47a>¶
　　　質魏晉以来亦曽擬之而其鋪張揚厲逺不逮¶
　　　古唐之鼔吹十二曲平淮西雅紀命將用師之¶
　　　艱難元和聖德詩具載聖明并包畜養之休澤¶
　　　(臣/)弇陋無文詞語淺薄輒依韓愈指事實錄之¶
　　　意謹撰凱歌十章不敢逺追采芑常武雅音而¶
　　　於武功之成¶
　聖主憂勤惕厲之意亦足以發揚於萬一謹稽首頓¶
　　　首撰列如左¶
<pb:KR2c0011_WYG_031-47b>¶
　　　撫運第一¶
　　　彰天討也大金川為西夷蕃部僻處窮山數年¶
　　　以来併吞番衆侵擾霍耳章谷毛牛等處切近¶
　　　爐地¶
　朝廷不得已而用兵所以綏靖邊疆寧謐區宇也¶
　　　惟¶
　皇撫運徳洽寰區仁風旁扇愷澤遐敷逖矣金川獷¶
　　　頑不恭漸擾爐地邊服逞凶因崖築壘負固崇¶
<pb:KR2c0011_WYG_031-48a>¶
　　　墉赫赫¶
　皇猷聿猷¶
　天討風馳電掣軍威浩浩用揚我武化以干羽柔逺¶
　　　寧邇寄兹國輔¶
　　　法宫第二¶
　　　大命將也¶
　皇上以臣傅恒經略金川總統軍機偕臣班第傅爾¶
　　　丹岳鍾琪等調集陜滇各省大兵務期犁庭掃¶
<pb:KR2c0011_WYG_031-48b>¶
　　　穴迅奏膚功¶
　　　法宫宵旰區畫金酋決勝千里帷幄密籌¶
　簡任福將慰西顧憂瀛臺賜宴歌鐘以餞曰惟忠誠¶
　　　實荷¶
　帝眷節制之師感義忘私堂堂正正履險如夷雲横¶
　　　棧閣雪霽闗山¶
　皇威遐暢震讋百蠻¶
　　　師之出第三¶
<pb:KR2c0011_WYG_031-49a>¶
　　　記軍行勞也經略臣恒以仲冬長至帥師出京¶
　　　衝寒遄發日行數百里將抵軍營山嶺險峻冰¶
　　　雪凍滑輒徒步登邁為士卒先¶
　　　師之出日長至風雲馳熊羆鷙整以暇忘勞瘁¶
　　　来桃闗値寒沍行危橋竹索渡維元戎先徒步¶
　　　天山髙疾以赴脚齒利不可駐磴稜層鑿冰作¶
　　　秉丹忱士卒暮萬峰雪如春煦¶
　　　軍威振第四¶
<pb:KR2c0011_WYG_031-49b>¶
　　　恤將士也¶
　上念冰雪沍寒師旅暴露於外命經略臣恒賫往内¶
　　　帑賞賚漢土軍士勵勉將弁踴躍前驅鋭師罙¶
　　　入¶
　　　軍威振相恒来視師氣新壁壘色煥旌旗簡練¶
　　　出傑雋祕算握神機投醪邀實惠行歌敵愾無¶
　　　苦饑頻拊循¶
　詔雲飛来京都惻然五夜念征徒金粟厚賜賚叩首¶
<pb:KR2c0011_WYG_031-50a>¶
　　　效嵩呼懸崖峭壁上躋攀奮勇忘其軀荷戈環¶
　　　甲行勿息策勛指日翔天衢¶
　　　蛩駏第五¶
　　　誅賊黨也臘月二十一日經略臣恒駐小金川¶
　　　邦噶山斬良爾吉阿扣等於軍門番衆無不悦¶
　　　服¶
　　　蛩駏並負嵎表裏為奸邪蠶食遍蠻疆退匿險¶
　　　且遐總統承¶
<pb:KR2c0011_WYG_031-50b>¶
　廟算縛賊如麕麚桀驁恃無恐倏焉翦爪牙一朝揮¶
　　　天戈已斷常山蛇除惡務根本况敢留萌芽先¶
　　　聲已破膽蕃部歡迎遮整嚴兵氣盛陳雲髙西¶
　　　華¶
　　　量九地第六¶
　　　克堅碉也經略臣恒以臘月小除日試砲山梁¶
　　　身臨險阻指示機宜即於己巳元日帥師攻打¶
　　　碉卡連日殺獲無算中旬賊屢乞降¶
<pb:KR2c0011_WYG_031-51a>¶
　　　量九地騰嶕嶢山梁憑險阻軍行蹴踏聲喧囂戈¶
　　　予卷雪聽鳴&KR0008;流鋋&KR0008;㩧飛刃縱横禽驚獸駭¶
　　　窮蹙乞命堅碉屹屹乃自穽大軍雲集一舉平¶
　　　奸宄已殱無從偵滅此朝食矢忠靖神武不殺¶
　　　我¶
　后聖¶
　　　破壘第七¶
　　　禀成算也經略臣恒視師決勝料勢將從昔嶺¶
<pb:KR2c0011_WYG_031-51b>¶
　　　中峰直搗賊巢以成永靖蠻疆之計¶
　　　破壘兮專攻趨昔嶺兮中峰溯馬奈兮搗刮耳¶
　　　金川恬波兮皮船艤既揚我武殷闐銅鼓密箐¶
　　　深林孰敢保聚爰據卡撒已抜黨壩番境敉寧¶
　　　洽我雅化¶
　　　仁恩浹第八¶
　　　頌神武也正月十七日¶
　上以金川恃險不出久苦士卒定議班師以經略大¶
<pb:KR2c0011_WYG_031-52a>¶
　　　學士臣傅恒秉心忠亮勇略超羣晉封公爵勅¶
　　　令還朝仁恩周溥上格¶
　天心而軍營即於此時乞降矣¶
　　　仁恩浹遐哉溥百戰百勝非予武勞士卒予心¶
　　　苦恃險而驕神所惡夫豈貪有此地土¶
　皇曰還歸我心膂牧民愛民天所予乃誘其衷使就¶
　　　撫么麽弗復為首鼠¶
　　　好生第九¶
<pb:KR2c0011_WYG_031-52b>¶
　　　許投誠也莎羅奔孤窮乞命就降經略臣等以¶
　　　元凶不出峻拒其請嗣奉納降班師¶
　諭㫖而莎羅奔於二月初五日帶同郎卡率衆来降¶
　　　遵依六事番夷懐徳邊徼敉寧¶
　　　好生之徳欽若¶
昊天無不幬覆詎遺金川投誠哀籲乞命陳詞¶
　天討既申咸赦除之誓以六事舊染維新和氣蒸薰¶
　　　我澤如春䝉奇兜勒吚嗢頄䫜敬獻古佛樂以¶
<pb:KR2c0011_WYG_031-53a>¶
　　　鉦鐃爾舍爾舍爾田爾田同我大平毋恃碉堅¶
　　　師告㨗第十¶
　　　樂凱旋也¶
　上以金川平定班師策勲¶
　聖武逺揚光昭典禮¶
　　　師告㨗凱旋歸昔往雪霏霏今来栁依依¶
　皇仁施絶徼宴樂歌采薇至善不戰功成巍巍讓美¶
　　　弗居¶
<pb:KR2c0011_WYG_031-53b>¶
長信崇徽虎賁脫劒收牙璋蠻氛肅清三辰光¶
　紫宸端拱勅幾康安邊守土臣賢良風雨以時物繁¶
　　　昌百祿是荷萬福無疆¶
　¶
　¶
　¶
　¶
平定金川方略巻三十一¶
